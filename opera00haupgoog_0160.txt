136 GARMINUM

sed palam captis gravis, heu nefas heu,
nescios fari pueros Achivis
’ ureret flammis, etiam latentem
20 matris in alvo,

. ni tuis flexus Venerisque gratae
vocibus divum pater adnuisset
rebus Aeneae potiore ductos
alite muros.

io doctor argutae fidicen Thaliae,
Phoebe, qui Xantho laris amne crinis,
Dauniae defende decus Camenae,
levis Agyieu.

spiritum Phoebus mihi, Phoebus artem
¹ 30 carminis nomenque dedit poetae.
virginum primae puerique claris
patribus orti,

Deliae tutela deae, fugacis
lyncas et cervos cohibentis arcu,

35 Lesbium servate pedem meique
pollicis ictum,

rite Latonae puerum canentes,

rite crescentem face Noctilucam,

prosperam frugum celeremque prouos
to volvere mensis.

 

