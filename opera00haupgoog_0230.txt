2⁰6 sarmaaou

incipit, ac missae pastum retinacula mulae
nauta piger saxo religat stertitque supinus.

20 iamque dies aderat, nil cum procedere lintrem
sentimus; donec cerebrosus prosilit uuus
ac mulae nautaeque caput lumbosque saligno
fuste dolat. quarta vix demum exponimur hora.
ora manusque tua lavimus, Feronia, lympha.

25 milia tum pransi tria repimus atque subimus
inpositum saxis late candentibus Anxur.
huc venturus erat Maecenas optimus atque
Cocceius, missi magnis derebus uterque
legati, aversos soliti conponere amicos.

30 hic oculis ego nigra mois collyria lippus
inlinere. interea Maecenas advenit atque
Cocceius Capitoque simul Fonteius, ad unguem
factus homo, Antoninon ut magis alter amictis.
Fundos Aufidio Lusco praetore libenter

35 linquimus, insani ridentes praemia scribae,
praetextam et latum clavum prunaeque batillum.
iu Mamurrarum lassi deiude urbe manemus,
Murena praebente domum, Capitone culinam.
postera lux oritur multo gratissima: namque

40 Plotius ct Varius Sinuessae Vergiliusque
occurrunt, animae quales neque candidiores
terra tulit neque quis me sit devinctior alter.

o qui conplexus et gaudia quanta fuerunt!
nil ego contulerim iucundo sanus amico.

 

