84 CARMINUM

vester, camenae, vester in arduos
tollor Sabinos, seu mihi frigidum
Praeneste, seu Tibur supinum,
seu liquidae placuere Baiae.

25 vestris amicum fontibus et choris
non me Philippis versa acies retro,
devota non exstinxit arbos,
neo Sicula Palinurus unda·

utcumque mecum vos eritis, libens
30 insanientem navita Bosporum

temptabo ct urentia arenas

litoris Assyrii viator,

uisam Britannos hospitibus feros

et laetum equino sanguine Concanum,
35 visam pharetratos Gelonos

et Scythicum inviolatus amnem.

vos Caesarem altum, militia simul
fessas cohortes reddidit oppidis,
finire quaerentem labores

4ο Pierio recreatis antro.

vos lene consilium et datis et dato
gaudetis almae. scimus ut inpios
Titanas inmanemque turmam
fulmine sustulerit caduco,

 

