CARMINUM

XXX.

ÎŸ Venus regina Cnidi Papirique,
sperne dilectam Cypron et vocantis
ture te multo Glycerae decoram
transfer in aedem.

5 fervidus tecum puer et solutis
gratiam zonis properentque nymphae
et parum comis sine te Iuventas
Mercuriusque.

XXXI.

Quid dedicatum poscit Apollinem
vates? quid orat de patera uorum
fundens liquorem? non opimae
Sardiniae segetes feracis,

t non aestuosae grata Calabriae
armenta, non aurum aut ebur Indicum,
non rura quae Liris quieta
mordet aqua taciturnus amnis.

 

