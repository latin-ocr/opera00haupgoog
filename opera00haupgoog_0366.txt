³42 uu narn

respicere exemplar vitae morumque iubebo
doctum imitatorem et viras hinc ducere voces.
interdum speciosa locis morataque recta

320 fabula nullius veneris, sine pondere et arte,
valdius oblectat populum meliusque moratur
quam versus inopes rerum nugaeque canorae.
Grais ingenium, Grais dedit ore rotundo
musa loqui, praeter laudem nullius avaris.

325 Romani pueri longis rationibus assem
dicunt in partis centum diducere. ‘dicat
filius Albini, si de quincunce remotast
uncia, quid superat? poteras dixisse.¹ ‘triens' ‘eu.
rem poteris servare tuam. redit nucia, quid iit?³

330 ‘semis' au, haec animos aerugo et cura peculi
curn semel imbuerit, speramus carmina fingi
posse linenda cedro et levi servande cupresso?
aut prodesse volunt, aut delectare poetae,
aut simul ct iucunda et idonea dicere vitae.

335 quidquid praecipies, esto brevis, ut cito dicta
percipiant animi dociles teneantque fideles.
omne supervacuum pleno de pectore manat.
ficta voluptatis causa sint proxima veris,
ne quodcumque volet poscat sibi fabula credi,

340 neu pransae Lamiae virum puerum extrahat alvo.
centuriae seniorum agitant expertia frugis,
celsi praetereunt austera poemata Ramnes:
omne tulit punctum qui miscuit utile dulci,

 

