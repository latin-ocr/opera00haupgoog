LIBER 11.

Rectius vives, Licini, neque altum
semper urguendo neque, dum procellas
cautus horrescis, nimium premendo
litus iniquum.

t auream quisquis mediocritatem
diligit, tutus caret obsoleti
sordibus tecti, caret invidenda
sobrius aula.

saepius ventis agitatur ingens

10 pinus, et celsae graviore casu
decidunt turres, feriuntque summos
fulgura montis.

sperat infestis, metuit secundis
alteram sortem bene praeparatum

15 pectus. informis hiemes reducit
Iuppiter, idem

submovet. non, si male nunc, et olim

sie erit: quondam citharae tacentem

suscitat musam neque semper arcum
20 tendit Apollo.

 

