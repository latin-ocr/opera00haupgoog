EPISTULARUM

1111.

Albi, nostrorum sermonum candide iudex,
quid nunc te dicam facere in regione Pedana?
scribere quod Cassi Parmensis opuscula vincat, -
an tacitum silvas inter reptare salubris,

5 curantem quidquid dignum sapiente bonoquest? x
non tu corpus eras sinc pectore: di tibi formam,
di tibi divitias dederunt artemque fruendi.
quid voveat dulci nutricula maius alumno,
qui sapere et fari possitquae sentiat, et cui

tt gratia, fama, valetudo contingat abunde,
et mundns victus, non deficiente crumena?
inter spem curamque, timores inter et iras
omnem crede diem tibi diluxisse supremum:
grata superveniet quae non sperabitur hora.

ts me pinguem et nitidum bene curata cute vises,
cum ridere voles, Epicuri de grege porcum.

V.

Si potes Archiacis conviva recumbere lectis
nec modica cenare times olus omne patella,
supremo te sole domi, Torquate, manebo.
vina bibes iterum Tauro diffusa palustris

 

