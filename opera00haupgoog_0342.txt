318 EPISTULARUM

100 subruit aut reficit. valeat res ludicra, si me
palma negata macrum, donata reducit opimum.
saepe etiam audacem fugat hoc terretque poetam,
quod numero plures, virtute et honore minores,
indocti stolidique et depugnare parati

185 si discordet eques, media inter carmina poscunt
aut ursum aut pugiles: his nam plebecula gaudet.
verum equitis quoque iam migravit ab atne voluptas
omnis ad incertos oculos et gaudia vana.
quattuor aut pluris aulaea premuntur in horas,

100 dum fugiunt equitum turmae peditumque catervae3
mox trahitur manibus regum fortuna retortis,
esseda festinant, pilenta, petorrita, naves,
captivum portatur ebur, captiva Corinthus.
si foret in terris, rideret Democritus, seu

105 diversum confusa genus panthera camelo
sive clephas albus volgi converteret ora,
spectaret populum ludis attentius ipsis
ut sibi praebentem nimio spectacula plura3
scriptores antem narrare putaret asello

100 fabellam surdo. nem quae pervincere voces
evaluere sonum, referunt quem nostra theatra?

Garganum mugire putes nemus eut mare Tuscum,
tanto cum strepitu ludi spectantur et artes
divitiaeque peregrinae: quibus oblitus actor

205 cum stetit in scaena, concurrit dextera laevae.
dixit adhuc aliquid? nil sane. quid placet ergo?

 

