uranu 1. 305

vel cursu superare canem vel viribus aprum
possis. addc, virilia qnod speciosius arma
non estqui tractet: scis quo clamore coronae

proclia sustineas campestria3 denique saevam
55 militiam puer et Cantabrica bella tulisti

sub duce qui templis Parthorum signa refigit

nnnc, et siquid abest Italis adiudicat armis.

ac ne te retrahas et inexcusabilis absis,

quamvis nil extra numerum iecisse modumque

60 curas, interdum nugaris rure paterno: ψ
partitur lintris exercitus, Actia pugna
te duce per pueros hostili more refertur,
adversarius est frater, lacus Hadria, donec
alterutrum velox victoria fronde coronet:

65 consentire suis studiis qui crediderit te,
fautor utroque tuum laudabit pollice ludum.
protinus ut moneam (siquid monitoris eges tu),
qnid de quoque viro et cui dicas, saepe videto.
percontatorem fugito: narn garrulus idemst,

το nec retinent patulae commissa fideliter aures,
et semol emissum volat inrevocabile verbum.
non ancilla tuum iecur ulceret ulla puerve
intra marmoreum venerandi limen amici,
ne dominus pueri pulchri caraeve puellae

'15 munere te parvo beet aut incommodus angat.
qualem commendes etiam atque etiam aspice, nemox
incutiant aliena tibi peccata pudorem.

lloratlus. cd. ll. 20

 

