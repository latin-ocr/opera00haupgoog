LIBER 111.

Intactis opulentior

thesauris Arabum et divitis Indiae
caementis licet occupes

terrenum omne tuis et mare publicum3

5 si figit adamantinos
summis verticibus dira Necessitas
clavos, non animum metu,
non mortis laqueis expedies caput.

campestres melius Scythae,

le quorum plaustra vagas rite trahunt domos,
vivunt et rigidi Getae,
inmetata quibus iugera liberas

fruges et Cererem lerunt,

nec cultura placet longior annua,
15 defunctumque laboribus

aequali recreat sorte vicarius.

illic matre carentibus

privignis mulier temperat innocens,
â€™ nec dotata regit virum
20 coniunx, nec nitido fidit adultero.

 

